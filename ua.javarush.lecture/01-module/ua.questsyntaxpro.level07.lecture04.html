Об'єктно-орієнтоване програмування
<p>----------------------------------------</p>
Знайомство з принципами ООП. Сьогодні ви відкриєте для себе новий і цікавий світ. Цей світ називається ООП — об'єктно-орієнтоване програмування. Ви вже знайомі з класами та об'єктами. Сьогодні ви дізнаєтеся про них іще більше, значно більше. ООП виникло як відповідь на зростаючу складність
<p>----------------------------------------</p>
<div class="lesson-carousel lesson-carousel--comics">
    <div class="lesson-carousel__list">
        <div class="lesson-carousel__item">
            <img data-id="02bec00f-116b-4af2-985d-5a3633658959" src="https://cdn.javarush.com/images/article/02bec00f-116b-4af2-985d-5a3633658959/original.png" alt=""/>
        </div>
    </div>
</div>
<hr>
<h2>1. Знайомство з принципами ООП</h2>
<p>Сьогодні ви відкриєте для себе новий і цікавий світ. Цей світ називається <strong><span class="term">ООП</span></strong> — <span class="text-green">об'єктно-орієнтоване програмування</span>. Ви вже знайомі з класами та об'єктами. Сьогодні ви дізнаєтеся про них ще більше, значно більше.</p>
<p><span class="term">ООП</span> виникло як відповідь на зростаючу складність програм. Коли кількість змінних і функцій у програмах почала нараховувати десятки тисяч, стало зрозуміло, що треба щось із цим робити. Одним із рішень було об'єднати дані та функції, які працювали з ними, в окремі об'єкти.</p>
<p>Тепер програмістам доводилося окремо описувати взаємодію об'єктів і дії, що відбувалися всередині об'єкта. Це значно спрощувало створення програм та їх розуміння. Однак відкритим залишалося питання, які саме функції мають бути всередині об'єкта, а які слугуватимуть для взаємодії між об'єктами.</p>
<p>Випробували багато підходів і на основі отриманого досвіду сформулювали 4 принципи <span class="term">ООП</span>. Ці принципи: <span class="text-orange">абстракція, інкапсуляція, успадкування та поліморфізм</span>. Спочатку їх було тільки три, але потім вирішили додати ще й абстракцію.</p>
<hr>
<h2>2. Абстракція</h2>
<p>В інтернеті й досі точаться суперечки про визначення абстракції в <span class="term">ООП</span>. І проблема навіть не в тому, що всі неправі, а в тому, що <span class="text-green">всі мають рацію</span>. Що менша програма, то сильніше абстракція прив'язана до мови Java. Що програма більша, то абстракція сильніше прив'язана до моделювання/спрощення об'єктів реального світу.</p>
<p>Однак кращі уми начебто вже зійшлися на такому:</p>
<p><span class="term">Абстракція</span> — це використання тільки тих характеристик об'єкта, які з достатньою точністю представляють його в програмі. Основна ідея полягає в тому, щоб представити об'єкт мінімальним набором полів і методів і водночас з <span class="text-user">достатньою для розв'язуваної задачі точністю</span>.</p>
<p>У мові програмування Java абстракція здійснюється за допомогою абстрактних класів та інтерфейсів.</p>
<p><strong>Абстракція в реальному житті</strong></p>
<p>Наочний приклад абстракції в реальному житті — опис посад в компанії чи організації. Назва посади — це одне, а обов'язки кожної конкретної посади — це вже зовсім інше.</p>
<p>Уявіть, що ви проєктуєте структуру своєї майбутньої компанії. Ви можете розділити обов'язки секретаря: «розкидати» їх по декількох інших посадах. Можете розбити посаду виконавчого директора на кілька незалежних посад: фінансовий директор, технічний директор, директор з маркетингу, директор з персоналу. Або, наприклад, об'єднати посади офіс-менеджера й рекрутера в одну.</p>
<p>Ви придумуєте назви посад у своїй фірмі, а потім «розкидаєте» обов'язки по цих посадах. <span class="text-orange">Абстракція — це відсторонення від цілісності об'єкта й виділення його головних властивостей і складових, які нам потрібні.</span></p>
<p><img data-id="7fbe185f-531a-4e16-9d5b-c9ef7eb9118a" src="https://cdn.javarush.com/images/article/7fbe185f-531a-4e16-9d5b-c9ef7eb9118a/original.png" alt="Знайомство з принципами ООП. Абстракція"/></p>
<p>А з точки зору програмування можна сказати, що абстракція — це <strong>правильний розподіл програми на об'єкти</strong>. Зазвичай будь-яку велику програму можна десятками способів представити у вигляді взаємодіючих об'єктів. <span class="text-green">Абстракція дає змогу вибрати головні характеристики й проминути другорядні.</span></p>
<hr>
<h2>3. Інкапсуляція</h2>
<p>Мета <span class="term text-red">інкапсуляції</span> — поліпшити якість взаємодії об'єктів завдяки їх спрощенню.</p>
<p><img data-id="8fe44310-c6f0-463b-a20a-a6ba94caad32" src="https://cdn.javarush.com/images/article/8fe44310-c6f0-463b-a20a-a6ba94caad32/original.png" alt="Знайомство з принципами ООП. Інкапсуляція"/></p>
<p><span>А найкращий спосіб щось спростити — приховати все складне від сторонніх очей. Наприклад, якщо вас посадити в кабіну Боїнга, ви не відразу розберетеся, як ним керувати:</span></p>
<p><img data-id="4674250e-a389-462a-80af-319080fbdf95" src="https://cdn.javarush.com/images/article/4674250e-a389-462a-80af-319080fbdf95/original.png" alt="Знайомство з принципами ООП. Інкапсуляція"/></p>
<p>З іншого боку, для пасажирів літака все виглядає простіше: купив квиток, сів у літак, піднялися в повітря й приземлилися. Ви можете з легкістю перелетіти з континенту на континент, маючи тільки навички «придбати квиток» і «сісти в літак». Всі складні моменти, тобто підготовка літака до польоту, зліт, посадка й різні позаштатні ситуації від вас приховано. Не кажучи вже про супутникову навігацію, автопілот і диспетчерські центри в аеропортах. І це спрощує нам життя.</p>
<p><span class="text-green">З погляду програмування, інкапсуляція — це «приховування реалізації».</span> Мені подобається таке визначення. Наш клас може містити сотні методів і реалізовувати дуже складну поведінку в різних ситуаціях. Однак ми можемо приховати від сторонніх очей всі його методи (позначити їх модифікатором private), а для взаємодії з іншими класами залишити всього два-три методи (позначити їх модифікатором public). Тоді <span class="text-user">всі інші класи нашої програми бачитимуть у цьому класі лише три методи</span> і викликатимуть саме їх. А всі складні моменти буде приховано всередині класу, як кабіну пілотів від щасливих пасажирів.</p>
<hr>
<h2>4. Успадкування</h2>
<p><span class="term text-red">Успадкування</span> має дві сторони: сторону програмування і сторону реального життя. Успадкування в програмуванні — це <span class="text-orange">спеціальне відношення між двома класами</span>. Але значно цікавіше зрозуміти, що ж таке успадкування в реальному житті.</p>
<p>Для того щоб щось створити в реальному житті, є два способи:</p>
<ol>
    <li>Створити потрібну нам річ із нуля, витративши купу часу та сил.</li>
    <li>Створити потрібну нам річ на основі вже наявної.</li>
</ol>
<p>Оптимальний спосіб — <span class="text-viola">узяти хороше готове рішення, трохи його доопрацювати, налаштувати відповідно до своїх потреб і використовувати.</span></p>
<p>Якщо ми простежимо історію походження людини, то виявиться, що з моменту зародження життя на планеті минуло мільярди років. Але якщо вважати, що людина походить від мавпи (виникла «на основі» мавпи), то минуло лише кілька мільйонів років. <span class="text-red">Створення з нуля — довше. Значно довше.</span></p>
<p>У програмуванні теж є можливість створювати нові класи на основі інших класів. <span class="text-green">Новий клас стає нащадком (спадкоємцем) вже наявного.</span> Це дуже вигідно, коли є клас, який містить 80–90 % потрібних нам даних і методів. <span class="text-orange">Ми просто оголошуємо відповідний клас базовим для нашого нового класу, і в новому класі автоматично з'являються всі дані й методи базового класу.</span> Зручно, чи не так?</p>
<hr>
<h2>5. Поліморфізм</h2>
<p><span class="term text-red">Поліморфізм</span> — це поняття зі сфери програмування. Воно описує ситуацію, коли за одним інтерфейсом приховано різні реалізації. Якщо спробувати знайти аналоги в реальному житті, то одним із них буде процес керування автомобілем.</p>
<p>Якщо людина може керувати вантажівкою, то вона вправиться і з кермом «швидкої допомоги», і з кермом спорткара. <span class="text-viola">Людина вміє керувати автомобілем незалежно від того, що це за автомобіль, тому що всі вони мають однаковий інтерфейс керування: кермо, педалі та важіль коробки передач.</span> Внутрішня будова автомобілів різна, але всі вони мають однаковий інтерфейс керування.</p>
<p><span class="text-green">Якщо повернутися до програмування, то поліморфізм дозволяє уніфікувати звертання до об'єктів різних класів (які зазвичай мають спільного предка) — це перевага, яку важко переоцінити. </span>Що програма більша за розміром, то більша цінність цього принципу.</p>
<p><span class="term">ООП</span> — це принципи. Внутрішні закони. <span class="text-red">Кожен із них в чомусь нас <strong>обмежує</strong>, але натомість надає значні переваги, коли програма виростає до великих розмірів.</span> Чотири принципи <span class="term">ООП</span> — це як чотири ніжки стільця. Прибери хоча б одну, і вся система втратить стійкість.</p>
<hr>
<div class="lesson-carousel lesson-carousel--comics">
    <div class="lesson-carousel__list">
        <div class="lesson-carousel__item">
            <img data-id="b7a69ac4-4a6c-46cc-8e13-971a03178f14" src="https://cdn.javarush.com/images/article/b7a69ac4-4a6c-46cc-8e13-971a03178f14/original.png" alt=""/>
        </div>
    </div>
</div>