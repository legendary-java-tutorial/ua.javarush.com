Інсталяція JDK
<p>----------------------------------------</p>
Програмування по-дорослому. Донедавна ви писали програми просто на сайті JavaRush. Це було просто, зручно й зрозуміло. Але ж ви не думаєте, що так буде завжди? Настав час писати програми по-дорослому, як справжні програмісти. Але ж якось писалися
<p>----------------------------------------</p>
<h2>1. Програмування по-дорослому</h2>
<p>Донедавна ви писали програми просто на сайті JavaRush. Це було просто, зручно й зрозуміло. Але ж ви не думаєте, що так буде завжди? Настав час писати програми по-дорослому, як справжні програмісти. Але ж якось писалися програми до створення JavaRush!</p>
<p>Щоб написати програму на своєму комп'ютері без JavaRush, вам потрібно зробити дві речі:</p>
<ol>
    <li>Інсталювати <span class="term text-user">Java JDK</span></li>
    <li>Інсталювати <span class="term text-red">Java IDE</span></li>
</ol>
<p>А що ж це таке?</p>
<p><strong>Java JDK</strong><br/> Програма, написана мовою Java, відрізняється від звичайної програми на комп'ютері. Звичайна програма містить <span class="term text-brown">машинний код</span>, який не потребує жодних додаткових дій для запуску, і процесор комп'ютера може його відразу виконати.</p>
<p>Програма, написана мовою Java, не містить машинного коду: замість нього вона містить спеціальний <span class="term text-neon">байт-код</span>. Процесор не вміє виконувати <span class="term text-neon">байт-код</span>, тому для виконання Java-програми спочатку запускається спеціальна програма — <span class="term text-orange">JVM</span>. <span class="term text-orange">JVM</span> уже розуміє <span class="term text-neon">байт-код</span> і знає, як його виконувати. А <span class="term text-orange">JVM</span> входить до складу <span class="term text-user">JDK</span>.</p>
<p><strong>Java IDE</strong></p>
<p>Сучасні програми містять мільйони рядків коду. Такі програми неможливо писати у звичайному текстовому редакторі. Натомість використовують потужні програмні інструменти, які значно прискорюють і полегшують роботу програмістів.</p>
<p>Таким програмам, призначеним для створення програм, дали назву <span class="term">IDE</span>. Скорочення <span class="term text-red">IDE</span> означає <span class="term">Integrated Development Environment</span> — інтегроване середовище розробки.</p>
<p>Для написання Java-програм є 3 популярних <span class="term text-red">IDE</span>:</p>
<ol>
    <li><span class="term">IntelliJ IDEA</span></li>
    <li><span class="term">Eclipse</span></li>
    <li><span class="term">Net Beans</span></li>
</ol>
<p>Майже всі програмісти віддають перевагу <span class="term">IntelliJ IDEA</span>. І коли ви з ним познайомитесь, самі зрозумієте чому. Але спочатку треба розібратися із <span class="term text-orange">JVM</span> і <span class="term text-user">JDK</span>.</p>
<hr>
<h2>2. Що таке <span class="term">JDK</span></h2>
<p>Скорочення <span class="term text-orange">JVM</span> означає <span class="term">Java Virtual Machine</span> — віртуальна машина Java. Звичайний процесор виконує машинний код, а <span class="term text-orange">JVM</span> виконує <span class="term text-neon">байт-код</span>. Тому <span class="term text-orange">JVM</span> — це наче віртуальний процесор/машина.</p>
<p>Програмісти взагалі часто називають комп'ютер/процесор машиною. <span class="term">ЕОМ</span>, до речі, це теж <span class="term">електронно-обчислювальна машина</span>. Звикайте: тепер і ви один із них.</p>
<p><span class="term text-orange">JVM</span> — хороша річ, але <span class="term text-orange">JVM</span> саму по собі ніхто не використовує. Голий процесор теж нікому не потрібен. Зазвичай разом із <span class="term text-orange">JVM</span> використовується набір стандартних бібліотек: усілякі колекції, списки та інші класи. До речі, стандартна бібліотека містить кілька тисяч класів.</p>
<p><span class="term text-orange">JVM</span> спільно зі стандартними Java-бібліотеками утворює <span class="term text-green">JRE</span> <span class="term">(скорочення від Java Runtime Environment)</span> — середовище виконання Java.</p>
<p><span class="term text-green">JRE</span> чудово справляється з запуском багатьох Java-програм, але програмістам цього не досить. <span class="term">Java-компілятор</span>, наприклад, до складу <span class="term text-green">JRE</span> не входить. А де ж його взяти?</p>
<p>Для Java-програмістів є свій власний набір інструментів — <span class="term text-user">JDK</span> (скорочення від <span class="term">Java Development Kit</span> — набір Java-розробника). До складу <span class="term text-user">JDK</span> входить <span class="term text-green">JRE</span>, а також <span class="term">Java-компілятор</span> та інші корисні програми для Java-розробників. Усе це разом можна зобразити отак:</p>
<img data-id="ddf32c4f-5a09-4bf1-8766-87da86120129" src="https://cdn.javarush.com/images/article/ddf32c4f-5a09-4bf1-8766-87da86120129/original.png" alt=""/>
<p><span class="term text-user">JDK</span> містить <span class="term text-green">JRE</span> + інструменти для Java-розробників.</p>
<p><span class="term text-green">JRE</span> містить <span class="term text-orange">JVM</span> + набір стандартних Java-біблиотек.</p>
<p><span class="term text-orange">JVM</span> — це <span class="term">віртуальна машина Java</span>.</p>
<hr>
<h2>3. Різновиди <span class="term">JDK</span></h2>
<p>Минули ті часи, коли нова версія Java виходила раз на 3–5 років, і це було справжньою подією. Зараз нові версії <span class="term text-user">JDK</span> з'являються кожні пів року. Приклад Google Chrome виявився заразливим :) Крім того, різні компанії випускають свої власні <span class="term text-user">JDK</span>.</p>
<p>Першою це зробила Microsoft наприкінці 90-х, щоб задавити Java-платформу — вона тоді набувала популярності, як засіб позбутися залежності програм від Windows. Щоправда, Microsoft програла суд і була змушена створити свої незалежні аналоги Java: платформу .NET і мову C#.</p>
<p>Так-так, платформа .NET — це аналог JRE, а перші версії мови C# були як викапані схожі на мову Java. Хоча з того часу чимало води сплило.</p>
<p>Наразі є кілька популярних <span class="term text-user">JDK</span>, з яких нам цікаві два:</p>
<ul>
    <li><span class="term">Oracle JDK</span> — офіційний <span class="term text-user">JDK</span> від компанії-розробника Java. Для компаній він уже частково платний, але для приватного використання та розробників, як і раніше, безкоштовний.</li>
    <li><span class="term">Open JDK</span> — безкоштовний <span class="term text-user">JDK</span>, який також випускає Oracle. Його дуже люблять розробники та компанії, які не хочуть платити Oracle.</li>
</ul>
<p>Для розробників принципової різниці немає, тому можна сміливо використовувати Open JDK.</p>
<hr>
<h2>4. Інсталяція <span class="term">JDK</span></h2>
<p>Вам потрібно завантажити на комп'ютер <strong>Open JDK 13 або новішу версію</strong>. Спочатку зайдіть на сайт <a href="https://jdk.java.net/" target="_blank">https://jdk.java.net/</a> і знайдіть актуальну версію JDK.</p>
<img data-max-width="731" data-id="c8083365-c12f-4283-8f5b-e3387e7124e0" src="https://cdn.javarush.com/images/article/c8083365-c12f-4283-8f5b-e3387e7124e0/original.jpg" alt="current JDK"/>
<p>Коли ми писали цю лекцію, найновішою була версія 14, тому показувати будемо на її прикладі.</p>
<p>Виберіть поточну актуальну версію. У розділі Builds натисніть на версію JDK для своєї ОС, щоб почалося завантаження.</p>
<img data-id="6d854b57-5537-46ac-934a-f0d59890a871" src="https://cdn.javarush.com/images/article/6d854b57-5537-46ac-934a-f0d59890a871/original.png" alt="JDK download"/>
<p>Завантажену папку потрібно розархівувати і зберегти в надійному місці, щоб випадково не видалити.</p>
<p>Важливо! Шлях до JDK не повинен містити кириличних літер, інакше матимете проблеми із запуском програм. </p>
<hr>
<h2>5. Відео про інсталяцію <span class="term">JDK</span></h2>
<p>Ми зробили спеціальне відео, щоб дати відповіді на всі можливі запитання щодо процедури інсталяції.</p>
<div class="row">
    <div class="col">
        <div class="embed-responsive embed-responsive-16by9">
            <iframe class="embed-responsive-item" width="853" height="480" src="https://www.youtube.com/embed/R6i4XGzaZhw?rel=0" frameborder="0" allowfullscreen></iframe>
        </div>
    </div>
</div>
<p>Якщо у вас все ж таки виникнуть запитання, ви завжди можете поставити їх на нашому <a href="https://javarush.com/forum" target="_blank">Форумі</a>.</p>